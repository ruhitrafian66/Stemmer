যুক্তরাজ্যের সাপ্তাহিক প্রকাশনা টাইমস হায়ার এডুকেশন সাময়িকীর সর্বশেষ জরিপে বিশ্বের শীর্ষ ১০টি বিশ্ববিদ্যালয়ের মধ্যে চীনের কোনো বিশ্ববিদ্যালয়ের নাম নেই। পশ্চিমা গবেষণাভিত্তিক বিশ্ববিদ্যালয়গুলোর আদলে পরিচালিত হচ্ছে চীনের সিংহুয়া বিশ্ববিদ্যালয় ও পিকিং বিশ্ববিদ্যালয়।লন্ডনভিত্তিক সাময়িকী দ্য ইকোনমিস্টের প্রতিবেদন বলছে, ১৯৯৫ সাল থেকে চীনা কেন্দ্রীয় সরকার দেশটির বিশ্ববিদ্যালয়গুলো বিশ্বের শীর্ষ বিশ্ববিদ্যালয়ে উন্নীত করতে লাখ লাখ ডলার ব্যয় অব্যাহত রেখেছে। ২০১৫ সাল থেকে চালু করা হয়েছে ডবল ফার্স্ট ক্লাস প্ল্যান প্রকল্প। এর লক্ষ্য দ্রুততম সময়ে বিশ্ববিদ্যালয়গুলো থেকে একটি বিশ্ববিদ্যালয়কে বিশ্বমানে পরিণত করা ও প্রতিষ্ঠানের পরিসর বাড়ানো। এমনকি নাইজেরিয়ার মতো দেশ ২০২০ সালের মধ্যে তাদের অন্তত দুটি বিশ্ববিদ্যালয়কে বিশ্বের শীর্ষ ২০০টির মধ্যে অন্তর্ভুক্তির লক্ষ্যমাত্রা নির্ধারণ করেছে।সিংহুয়ার মেধাবী শিক্ষার্থীরা সেরা গবেষক হয়ে দেশের উন্নয়নে কাজ করেন কিংবা দেশের হয়ে বিদেশে গবেষণায় নিযুক্ত হন। ২০১৭ সালে সিংহুয়া বিশ্ববিদ্যালয় ১ হাজার ৩৮৫ জনকে ডক্টরেট উপাধি দিয়েছে। একেই সময় যুক্তরাষ্ট্রের ম্যাসাচুসেটস ইনস্টিটিউট অব টেকনোলজিতে (এমআইটি) ৬৫৪ জনকে ডক্টরেট দেওয়া হয়।